```
Зад. 0
Намерете удобно и спокойно място с компютър и си освободете към 1 час за писане на код.
Зад. 1
Да се напише клас Triangle с три страни и с подходящи член данни, селектори и мутатори. Да се напишат функциите getPerimeter(), която връща обиколката и getArea(), която връща лицето.
Зад. 2
Да се напише клас Book, който има член данни година на издаване и име. Да се направят гетъри и сетъри. Да се напише клас Author, който да има име, възраст и масив от книги. Гетъри и сетъри отново.
Бонус: Нека масивът от книги написани от автора да е динамично заделен.(това означава че ще трябва да има голямата четворка)
Зад. 3
Да се напише член функция sort() на Author сортираща книгите в лексикографска нарастваща наредба. Избора на алгоритъма за сортиране го оставям на вас (bubble, selection, insertion, ...)
Зад. 4
Да се напише имплементация на клас Stack. Stack-ът можете да си го представите като много елементи от един и същи тип, които са сложени един върху друг и имате право само да махнете най-горният елемент, да сложите върху най-горният или да видите кой е най-отгоре. Push се нарича операцията, която добавя елемент към стека. Pop се нарича операцията, която маха елемент. Peek се нарича операцията, която гледа най-горният елемент. Имплементацията може да се реализира чрез използване на масив, като последователните елементи ще са елементите на стека сложени един върху друг. Първият елемент на масива ще е най-долният елемент на стека и последният елемент ще е този на върха(този, който можем да видим с peek()). Ще използваме член данна size, която да ни указва до къде сме запълнили масива ни от елементи и член данна capacity, която ще ни указва максималния брой елементи в масива. Повече информация за това какво представлява стека:
https://en.wikipedia.org/wiki/Stack_(abstract_data_type)
https://www.geeksforgeeks.org/stack-data-structure-introduction-program/ (Тук има примерна имплементация на стек, но се опитайте сами да си я напишете преди да копирате на готово)
Бонус: Направете масивът за елементи на стека да се разширява динамично когато стигнем максимума от елементи, тоест да можем да добавяме елементи без ограничение.
```
